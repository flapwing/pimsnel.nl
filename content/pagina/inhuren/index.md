---
draft: false
page_class: simple-stretched
resources: []
title: Huur Pim in

---

Ik heb 21 jaar aan het roer gestaan van het internetbureau dat ik in
2000 heb opgericht. Sinds 2021 [werk ik met plezier en voldoening als
onafhankelijk IT consultant](https://pimsnel.nl/blog/2022-01-27-ik-ga-verder-als-onafhankelijk-it-consultant/). 
Het is fijn om mijn kennis van software en talent in het vinden van oplossingen te gebruiken om 
bedrijven te helpen. Ik werk op uurbasis en ik kan op verschillende terreinen ondersteunen.

## Inventarisatie en advies IT binnen een organisatie

Bedrijven die succesvol zijn en snel groeien kampen vaak met een wildgroei aan
software en rommelige infrastructuur. Ik kan helpen met het uitvoeren van een
inventarisatie van alle IT- en bedrijfsprocessen. Ik onderzoek de
gebruikte software en inventariseer de taken en behoeften van
medewerkers. Doel is het werken in de organisatie eenvoudiger,
prettiger en efficiënter te maken zonder bedrijfsprocessen te
verstoren of tegen onverantwoorde investeringen. Met een rapport met
bevindingen en aanbevelingen krijgt de directie een routekaart om dit
doel stapsgewijs en weloverwogen te realiseren.

## Ondersteuning bij een IT inkooptraject

Er is vaak een grote kenniskloof tussen aanbieders van softwareoplossingen en
medewerkers van een opdrachtgever die verantwoordelijk zijn voor de inkoop van
een nieuwe oplossing. Dit kan een website zijn, een intranet, een
ERP-pakket, een magazijnbeheersysteem of alle denkbare software.

Door mij van begin af aan te betrekken bij het vaststellen van de
requirements en de gesprekken met de verschillende aanbieders kunnen
opdrachtgevers scherper inkopen. Zo is men verzekerd van de beste
oplossing die optimaal aansluit bij de behoeften van een
organisatie.

We kennen allemaal voorbeelden waar het grandioos mis is gegaan bij de
aanschaf en implementatie van software oplossingen. Vaak met
desastreuze en kostbare gevolgen. Ik kan dergelijke problemen helpen
voorkomen.

## Software ontwerp en prototyping

Vaak is de ontwikkelcapaciteit wel aanwezig bij bedrijven maar mist men het
overzicht van software en componenten voor een totaalontwerp. Ik kan
organisaties helpen bij het maken van een ontwerp en hierbij een prototype
uitwerken dat enerzijds functioneert als proof-of-concept en anderzijds als
werkende blauwdruk. Van hieruit kan de eigen staf de oplossing verder
uitwerken, stabiliseren en implementeren in de organisatie.

## Training van medewerkers

Ik heb 20 ervaring in het opleiden van IT-mederwerkers op alle
niveaus. Ik leer IT'ers te ontwikkelen in moderne programmeertalen en
frameworks. Ook kan ik mensen opleiden in het gebruik
en beheer van Linux en diverse open source technologieën. Niet alleen de
werking en concepten van een onderwerp maar ook de bijbehorende best practices.

Tijdens het leertraject zorg ik voor passende opdrachten en besteed ik
veel aandacht aan de ontwikkeling van bedrijfsgebonden
documentatie. Een training is altijd op maat en ontvouwt zich naar de
behoeften van de organisatie tijdens het leertraject. De eindopdracht
is vaak een oplossing die direct door de organisatie in gebruik kan
worden genomen. Dat geeft cursisten en opdrachtgever extra voldoening.

<br/>

*Kan ik iets voor jouw organisatie betekenen? Geef me je nummer of
emailadres. Ik neem snel contact op.*

<div style="max-width:600px">
<form action="POGOFORM" method="POST">
<input type="text" class="form-control mb-2" id="name" name="name" placeholder="Jouw naam">
<input type="email" class="form-control mb-2" id="email" name="email" placeholder="Jouw emailadres">
<input type="telefoon" class="form-control mb-2" id="email" name="email" placeholder="Jouw telefoonnummer">
<textarea name="message" id="message" rows="6" class="form-control mb-2" placeholder="Bericht"></textarea>
<button type="submit" value="send" class="btn btn-block btn-primary rounded">Verzend</button>
</form>
</div>